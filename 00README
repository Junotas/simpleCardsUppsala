Programmet CardTest testar utritning av kort. För att det ska gå att
köra även om programmet inte hittar filerna med bilder har jag lagt in
utritning av korten med siffror och bokstäver. Testkör detta program
först.

Det enkla spelet "SimpleGame" har fem högar.

På första raden, talong och kasthög.

På andra raden, en hög som bara accepterar röda kort och en hög som
bara accepterar ett kort som är av en annan färg än det föregående.

På tredje raden, en hög som bara accepterar kort som är ett steg högre
än det föregående (oavsett färg).

Det finns inga andra begränsningar. Du kan flytta kort från de tre
sista högarna och lägga på en av de andra. Du kan inte flytta ett kort
tillbaka till kasthögen.

Man väljer ett kort genom att klicka på det. Då ritas en ram runt
kortet. Om du vill flytta kortet, klicka på en valfri hög. Om du
ångrar ditt val, klicka nånstans på bordet.

När man klickar på talongen (stock pile) vänds översta kortet upp,
läggs på kasthögen och markeras som valt. Om du klickar på talongen
tills den är tom och sen klickar en gång till flyttas korten från
kasthögen till talongen.

Varje hög implementeras av en egen klass. Det finns även en klass
"Card" som representerar ett kort, "Deck" som tar hand om kortleken,
"Pile" som representerar en abstrakt hög, och "Control" som hanterar
två knappar.